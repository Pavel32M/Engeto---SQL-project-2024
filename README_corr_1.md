# Engeto---SQL-project-2024

Cílem projektu je na základě dat zhodnotit dostupnost základních potravin pro širokou veřejnost v České republice. 

Pro řešení projektu byla sestavena tabulka se základními daty:
- cena jednotlivých kategorií potravin, mzda v jednotlivých odvětvích, HDP
- sledované období pokrývá roky 2006-2018

Projekt položil celkem 5 otázek, které jsou spolu s odpověďmi shrnuty níže.


Otázka č. 1:
Rostou v průběhu let mzdy ve všech odvětvích, nebo v některých klesají?

Odpověď:
Od roku 2006 do roku 2018 vzrostla mzda ve všech odvětvích.
Pokud bychom vývoj mezd sledovali meziročně, můžeme konstatovat následující:
- od roku 2006 do roku 2012 průměrná mzda (přes všechna odvětví) rostla
- v roce 2013 průměrná mzda poklesla oproti roku 2012
- v roce 2014 průměrná mzda vzrostla oproti roku 2013 a růst pokračoval až do konce sledovaného období (rok 2018)


Otázka č. 2:
Kolik je možné si koupit litrů mléka a kilogramů chleba za první a poslední srovnatelné období v dostupných datech cen a mezd?

Odpověď:
V roce 2006 bylo možné si za průměrnou mzdu (přes všechna odvětví) koupit 1271 kg chleba nebo 1453 l mléka.
V roce 2018 bylo možné si za průměrnou mzdu (přes všechna odvětví) koupit 1333 kg chleba nebo 1599 l mléka.


Otázka č. 3: Která kategorie potravin zdražuje nejpomaleji (je u ní nejnižší percentuální meziroční nárůst)?

Odpověď:
Mezi roky 2006 a 2018 nejpomaleji zdražovaly "Banány žluté" a "Vepřová pečeně s kostí".
Potraviny "Cukr krystalový" a "Rajská jablka červená kulatá" dokonce zlevnily.


Otázka č. 4: Existuje rok, ve kterém byl meziroční nárůst cen potravin výrazně vyšší než růst mezd (větší než 10 %)?

Odpověď:
Pokud sledujeme jednotlivé meziroční intervaly v rámci celého sledovaného období, můžeme říci, že ani meziroční nárůst cen potravin ani meziroční růst mezd nikdy nepřesáhly hranici 10%.
V některých letech meziročně vzrostly ceny potravin více než mzdy, v jiných letech tomu bylo naopak.
Relativně vyšší nárůst cen potravin vůči průměrné mzdě se odehrál v letech 2012, 2013 a 2017.
Z pohledu "cena potravin vs. mzdy" byl nejméně příznivý rok 2013, kdy cena potravin vzrostla oproti předešlému roku o 5%, zatímco průměrná mzda poklesla o 1.6%.


Otázka č.5:
Má výška HDP vliv na změny ve mzdách a cenách potravin?
Nebo-li, pokud HDP vzroste výrazněji v jednom roce, projeví se to na cenách potravin či mzdách ve stejném nebo následujícím roce výraznějším růstem?

Odpověď:
Z dat, která máme k dispozici, nelze jednoznačně spojit růst HDP s růstem průměrné mzdy a růstem cen.
V některých letech najdeme kombinaci meziročního růstu HDP - růstu průměrné mzdy a růstu cen (např. roky 2007, 2008 a jiné),
ale stejně tak vidíme i kombinace odlišné, jako např. pokles HDP - pokles průměrné mzdy a zdražení potravin (rok 2013),
nebo ještě odlišnou kombinaci růst HDP - růst průměrné mzdy a zlevnění potravin (rok 2016).


Doplňková data pro Evropu:
V rámci projektu byla vytvořena také tabulka se základními údaji pro evropské země:
- země, HDP, gini koeficient
- období let 2006 - 2018

Projekt kladl otázky týkající se České republiky.
Data pro ostatní evropské země jsou ilustrativní, nebylo s nimi podrobněji pracováno. 






  